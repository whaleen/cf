---
title: "Höger om åsiktskorridoren: Motpol i urval 2006–2016"
date: 2016-09-09 22:36:48 UTC
created_at: 2016-09-09 22:36:48 UTC
layout: post
kind: article
author: "Arktos"
categories: 
tags: 
source_post_url: http://arktos.com/product/hoger-om-asiktskorridoren-motpol-i-urval-2006-2016-hardback/
source_twitter_url: http://twitter.com/
source_twitter: 
source_blog_name: "Arktos"
source_blog_slug: arktos
source_blog_url: http://arktos.com
source_image_url: 
tweet_id:
permalink: /mntr/:year/:month/:day/:title/
feature-img: 
excerpt:
---
<p>Under tio års tid har tankesmedjan Motpol analyserat, kritiserat och provocerat i den svenska samhällsdebatten. Ur en mångfald av infallsvinklar har man gisslat svensk kulturrelativism, migrationspolitik, jämställdhetsiver, vänsterradikalism och nyliberalism. Samtidigt har ambitionen funnits att erbjuda alternativa perspektiv — de flesta med utgångspunkt i den traditionella, i egentlig mening konservativa, högern. Bitsk kritik har varvats med eftertänksam spekulation och halsbrytande humor, rakt argumenterande debattartiklar med sakliga och resonerande texter.</p>
<p>Ur det som en gång var en enkel så kallad bloggportal, har vuxit en bredare verksamhet, som genom seminarier och publikationer haft och har ett inflytande på det svenska debattklimatet som svårligen kan överdrivas. En växande skara anhängare har hyllat verksamheten, en betydligt större skara tysta sympatisörer har låtit sig influeras av den främsta intellektuella motpolen till Sveriges politiska etablissemang.</p>
<p>I denna bok finner läsaren ett brett urval av texter ur bloggportalen, sedermera webbtidskriften, Motpols mångfacetterade historia. Politisk analys, religionsvetenskap, filosofi och historia möter bitande satir och sarkastisk humor. Med en inledning av Motpols mest namnkunniga skribent, Joakim ”Oskorei” Andersen, ett förord av författaren Lars Holger Holm och efterord av den svenska nya högerns <em>grand old man, </em>förlaget Arktos VD Daniel Friberg.</p>
<p><em>Höger om åsiktskorridoren</em> kommer inte att bli årets julklapp i Sverige detta år, kanske inte heller nästa. Vilket bara ytterligare understryker hur mycket Motpol behövs.</p><div class="">
    <i>Source: <a href="http://arktos.com">Arktos</a></i>
</div>
